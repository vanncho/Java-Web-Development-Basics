# Java-Web-Development-Basics

В курса по основи на уеб програмирането, ще ви запознаем с основни принципи на уеб разработката като HTTP протокол, сесии и начините на запазване на състоянието, кеширане на данните, различните протоколи за пренос на данни, сигурност.

Ще напишем собствен MVC framework на базата на Java и MySQL, с отделяне на модели, изгледи и контролери, с front-controller и router, с поддръжка на всички базови функционалности, необходими за едно съвременно уеб приложение: визуализация на данни, таблици, CRUD операции върху данните, форми, странициране, валидация, нотификации, потребители, сесии, login/logout и други. На практика ще се научите да създавате собствени уеб приложения с Java и MySQL и ще разберете как работят уеб приложенията като структура и как работи MVC (model-view-controller) технологията при съвременните уеб приложения. В този курс се полагат основите на важни принципи заложени в следващите курсове и използвани в технологиите, които ще бъдат изучавани.

Този курс полага основите на работата с бази данни, правейки по-лесно използването им в реални приложения и разбирането на концепции като превръщане на база данни в обектно ориентиран модел (ORM).
